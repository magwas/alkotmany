Módosító javaslat - Zentai Dániel 2014-12-003: Delegálás
===============================================================

Törvényhozó hatalmi ágon belül a közvetlen demokrációt gyakorló népakarat működésének egyszerűsítése választott képviselőkre történő delegálás segítségével.

Indoklás
========

Az emberek java része nem politizál, a közéletben minimálisan aktív. Ennél fogva a tájékozottságuk, a felkészültségük nem megalapozott egy-egy döntés során. Ráadásul sok esetben a kellő szakmai tudás is hányzik.
Másrészről senkitől nem várható el, hogy folyamatosan és minden alkalommal felelősségteljes módon résztvegyen a szavazásokon. De nem csak, hogy nem várható el, heti szinten folyó törvénykezések esetén lehetetlen is lenne mindenkinek mindennel naprakészen lennie. A képviselők számára a delegálás nyújtson visszajelzést. A delegálási rendszer a közbeszédet az aktívabb állampolgári részvétel irányába tolja el.

Alapelvek
---------

- állampolgárok szavazatainak delegálása lehetséges bármely országgyűlési képviselőre
- módosítás, visszavonás lehetősége bármikor
- a delegálás az állampolgár részéről privát, a képviselő számára - beleértve a delegált szavazat felhasználását is - nyilvános
- automatikus kezdeti delegálás a képviselő választások alkalmával, így alapértelmezetten mindenkinek a szavazata delegálva lenne
- delegálni csak törvénymódosítás vagy új törvény esetén lehessen, választások és kötelező népszavazások esetén ne lehessen.
- képviselők nem delegálhatnak (mert akkor előfordulhatna, hogy egy képviselő egy másikra delegál)


Módosított és új szövegrészek magyarázata
-----------------------------------------

1) "- minden képviselő-választási eseménykor a választó automatikusan a megválasztott képviselők közül az általa legelőre, de a "fentiek egyike sem" fölé rangsorolt képviselőre delegálja szavazatát, ezt utána bármikor megváltoztathatja vagy visszavonhatja"

 Ez a módszer minden országgyűlési választás után (amikor a képviselők amúgy is lecserélődnek) visszaállítaná a delegációt egy arányos kezdeti állapotba. Azaz minden választó automatikusan az általa választott képviselőre delegálná a szavazatát. Ezzel az arányos egyensúly nem bomlana meg. Viszont bárki bármikor módosíthatja vagy visszaveheti a delegációt. Ezáltal a közbeszéd a "vedd vissza/delegáld át, mert jobban tudod" irányába hat, míg egy automatikus delegálás nélküli esetben a "delegáld rá,mert jobban tudja" lenne az üzenet.
 
2) "- a választójoggal rendelkező állampolgárok (kivétel a képviselők) szavazataikat delegálhatják egy általuk választott alapértelmezett képviselőre, aki bármelyik országgyűlési képviselő lehet"
  
 A képviselők kivételével minden állampolgár delegálhatja a szavazatát egy általa választott képviselőre. Az alapértelmezett képviselő szavazata annyiszor számítódik, ahányan rá delegáltak, plusz a saját szavazata.

3) "- a választójoggal rendelkező állampolgár bármilyen kérdésben közvetlenül szavazhat. Ezekben az esetekben delegált szavazata a képviselőnél nem használható."

 Az állampolgár egy szavazásra is visszaveheti a delegálást, egyszerűen azáltal, hogy maga szavaz.
 
4) "- a választójoggal rendelkező állampolgárok delegálásukat bármikor módosíthatják, vagy visszavonhatják"

 Szabadon bármikor módosíthatók vagy visszavonhatók a delegációk
 
5) "- Sem a nyilvánosság, se az országgyűlési képviselő nem ismerheti meg kik delegáltak rá. Az egyes képviselőkre jutó delegálások, és az egyes szavazásoknál delegálva hagyott szavazatok száma nyilvános. A képviselő által leadott szavazat nyilvános."

 Senki se láthassa, hogy egy-egy képviselőre kik delegáltak, hogy a választókat minél nehezebb legyen a delegálás megszerzése érdekében befolyásolni. A delegálások száma viszont nyilvános, így a képviselők szavának súlya minden pillanatban számszerűsíthető, munkájukról folyamatos visszajelzést kapnak.
 
6) "- a szavazatok delegálása új törvényt bevezető vagy törvénymódosító indítvány szavazásakor használható"

 Más fajta szavazásnál (például képviselő választásnál, miniszterelnök választásnál) nincs értelme a delegálásnak, mindenki személyes preferancia szerint döntsön
