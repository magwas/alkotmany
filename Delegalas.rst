Módosító javaslat - Zentai Dániel 2014-12-003: Delegálás
===============================================================

Törvényhozó hatalmi ágon belül a közvetlen demokrációt gyakorló népakarat működésének egyszerűsítése választott képviselőkre történő delegálás segítségével.

Indoklás
========

Az emberek java része nem politizál, a közéletben minimálisan aktív. Ennél fogva a tájékozottságuk, a felkészültségük nem megalapozott egy-egy döntés során. Ráadásul sok esetben a kellő szakmai tudás is hányzik.
Másrészről senkitől nem várható el, hogy folyamatosan és minden alkalommal felelősségteljes módon résztvegyen a szavazásokon. De nem csak, hogy nem várható el, heti szinten folyó törvénykezések esetén lehetetlen is lenne mindenkinek mindennel naprakészen lennie.

Alapelvek
---------

- állampolgárok szavazatainak delegálása lehetséges bármely országgyűlési képviselőre
- módosítás, visszavonás lehetősége bármikor
- helyettes képviselőre delegálás - hogy egy képviselő akármilyen okból történő kiesése ne okozzon lavinát
- delegálás tényének titkossága (ne lehessen látni, hogy egy képviselőre hányan és kik delegáltak)
- automatikus kezdeti delegálás a képviselő választások alkalmával, így alapértelmezetten mindenkinek a szavazata delegálva lenne
- delegálni csak törvénymódosítás vagy új törvény esetén lehessen, választások és kötelező népszavazások esetén ne lehessen.
- képviselők nem delegálhatnak (mert akkor előfordulhatna, hogy egy képviselő egy másikra delegál)


Módosított és új szövegrészek magyarázata
-----------------------------------------

1) "- a választójoggal rendelkező állampolgárok (kivétel a képviselők) szavazataikat delegálhatják egy általuk választott alapértelmezett képviselőre, aki bármelyik országgyűlési képviselő lehet"
  
 A képviselők kivételével minden állampolgár delegálhatja a szavazatát egy általa választott képviselőre. Az alapértelmezett képviselő szavazata annyiszor számítódik, ahányan rá delegáltak, plusz a saját szavazata.
 
2) "- delegálás esetén egy helyettes országgyűlési képviselőt is meg kell jelölni, arra az esetre, ha az alapértelmezett országgyűlési képviselő bármely oknál fogva nem képes szavazatot leadni"
 
 A helyettes képviselőre azért van szükség, hogy ha az alapértelmezett nem tud érvényes szavazatot leadni akármilyen okból, akkor a helyettes képviselőre szállnak át a delegációk. Az állampolgárok minden szavazás után láthatnák, hogy melyik képviselő szavazott végül érvényesen és ő milyen szavazatot adott le.
 
3) "- a választójoggal rendelkező állampolgárok delegálásukat bármikor módosíthatják, vagy visszavonhatják"

 Szabadon bármikor módosíthatók vagy visszavonhatók a delegációk
 
4) "- a delegálás minden esetben titkos, azaz se a nyilvánosság, se az országgyűlési képviselő nem  ismerheti meg kik illetve hányan delegáltak rá"

 Senkise láthassa, hogy egy-egy képviselőre hányan delegáltak. Így nem alakulnak ki olyan torzító, káros jelenségek, mint a győzteshez való húzás, vagy az erősebbhez való húzás, illetve nem lehetne ezzel kampányolni.
 Ehelyett a tényleges munka, a leadott szavazatok, a képviselet minősége kapna hangsúlyt. Ez a képviselőket az érdemi párbeszédre, a korrekt érvelésre ösztönözné. A választókat pedig arra, hogy jobban megismerjék a képviselők személyét, munkáját, és ha mindennapos szavazás szintjén nem is, de valamelyest nyomon kövessék a delegáltjuk tevékenységét.
 
5) "- minden képviselő választási eseménykor, a választókerület állampolgárai automatikusan a választásuk szerinti első és második helyen jelölt alapértelmezett és helyettes képviselőre delegálják szavazatukat, ezt utána bármikor megváltoztathatják vagy visszavonhatják"

 Ez a módszer minden országgyűlési választás után (amikor a képviselők amúgy is lecserélődnek) visszaállítaná a delegációkat egy arányos kezdeti állapotba. Azaz minden választó automatikusan az általa választott képviselőkre delegálná a szavazatát. Ezzel az arányos egyensúly nem bomlana meg. Viszont bárki bármikor módosíthatja vagy visszaveheti a delegációt.
 
6) "- szavazatot delegálni csak új törvényt bevezető vagy törvénymódosító indítvány szavazásakor lehet"

 Más fajta szavazásnál (például képviselő választásnál, miniszterelnök választásnál) nincs értelme a delegálásnak, mindenki személyes preferancia szerint döntsön
