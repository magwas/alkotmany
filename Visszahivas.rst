Módosító javaslat - Zentai Dániel 2014-12-006: Visszahívás
===============================================================

Visszahívhatóság mérséklése, mandátumok idejének korlátozása, megüresedés esetének kezelése.


Indoklás
========

A visszahívhatóság bevezetése fontos lenne, ugyanakkor némi korlátok közé kellene szorítani, ahhoz, hogy ne legyen belőle káosz, és legyen elegendő kifutási ideje a dolgoknak. Arról se feledkezzünk meg, hogy mindenki hibázhat, egyszer lehet hibázni nagyot is, ha felvállalja az illető, ekkor legyen neki második esélye.
Ezzel együtt a visszahívhatóság analógiája mentén hasonló eredményt (egészséges körforgás, cserélődés, alkalmatlanok kiesése) lehet biztosítani a mandátumok időbeni korlátozásával.
Arról is kell gondoskodni, hogy egy tisztségviselő kiesése esetén (pl halál), milyen módon kell eljárni.

Alapelvek
---------

- újraválaszthatóság korlátozása - mandátum idejének kényszerű limitálása
- önkéntes lemondás vagy halál esetén új választás kötelező népszavazás útján
- visszahívhatóság csak némi kifutási idő után legyen lehetséges (legyen ideje bizonyítani vagy épp korrigálni)


Módosított és új szövegrészek magyarázata
-----------------------------------------

1. Képviselő: "- legfeljebb négy éven át volt országgyűlési képviselő az előző ciklusban", "...indítványára visszahívhatóak a mandátum kezdetét követő első évtől"

 Tehát legfeljebb csak egyszer legyen újraválasztható. Visszahívás pedig csak egy év eltelte után lenne lehetséges.
 
2. Miniszterelnök: "mandátuma a következő év Január 1.-től az új költségvetéssel együtt érvényes, de legfeljebb 8 egymást követő éven át", "... indítványára visszahívható a mandátum kezdetét követő második évtől"
 
 Őt is csak két cikluson át lehessen újraválasztani. Visszahívhatóság csak két év eltelte után lenne lehetséges. (Általában kell egy-két év mire igazán beindul egy új kormány)
  
3. Főbíró és Köztársasági Elnök: "...indítványára visszahívható a mandátum kezdetét követő második évtől"

 Itt is fontos az integritás és stabilitás megőrzése, ezért legyen neki két éve bizonyítani és korrigálni.
 
4. "... önként lemondása vagy halála esetén, helyére új ... választása történik"
 
  Ezt több helyre is beillesztettem a fentieknek megfelelően
  
  
  
